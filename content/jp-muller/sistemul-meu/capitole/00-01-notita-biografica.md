# Notiță biografică

_J. P. Müller_ s’a născut în anul 1866, în luna August, își luă bacalaureatul în 1884, studiă mai întâi teologia, apoi deveni locotenent în geniu. După aceea fu timp de zece ani inginer civil, cinci ani inspector al marelui Sanatoriu național din Vejlefjord in Jutland, mai apoi a părăsit acest din urmă post, pentru a se consacra cu totul operei de propagandă a „Sistemului Meu”.

Copilul firav ce era a devenit, gratie exercitiilor fizice continue, unul dintre amatorii cei mai cunoscuți ai Europei septentrionale, pentru numeroasele sale succese în diferite sporturi.

Frumusețea corpului său a atâtat admirația pictorului danez _Carl Bloch_, care îi zicea într'o zi: „Dv. sunteți cea mai frumoasă ființă omenească, ce am văzut vreodată!”, și a „părintelui poeților”, doctorul _Krajewski_ din Petersburg, care îi scria: „În adevăr, rar am văzut, fie la amatori, fie la profesioniști, niște forme atât de frumoase ca ale Dv. și amintind atât de mult statuele antice”.

Pentru ca cititorul să’și facă o idee despre universalitatea autorului ca sportsman, vom spune mai întâi că _J. P. Müller_, a câștigat peste tot 132 de premii, dintre cari 123 șampionate și premii întâi și numai 9 premii al doilea. Dar aceste premii n'au fost cucerite, cum e cazul pentru cea mai mare parte dintre sportsmeni, asupra unui singur domeniu, ci din contra asupra celor mai diferite domenii: alergări de iuteală și curse de fond, mers, sărit în lungime, _Rowing_ [1], patinat, înnotare, scufundare, aruncarea ciocanului, lansarea bulei (16 libre englezesti), aruncarea bulei (56 libre), azvârlirea discului, azvârlirea geridului, lupta greco-romană, greutăți, lansare de greutăți, tractiunea cablului, pentathle (_lupta în cinci_) și _lupta in zece_ americană (all-around athletic championship).

El fu deasemenea dibaci în box și în football și deține și azi mai multe recorduri daneze.

Prin pildele și exercițiile sale, a exersato influență extraordinară asupra vieții spormotive în Danemarka. El a introdus în această țară în 1892 alergarea pe jos și footing, iar mai târziu backswimming modern, apoi overhand-stroke (Jarvis's style) și cupa, precum și toate celelalte forme englezești ale natației. Ca ziarist sportiv, a făcut mari servicii de la 1886 încoace.

Timp de douăzeci de ani, a ajutat cu sfaturile și cu persoana lui aproape toate societățile sportive daneze și, grație caracterului său modest, amabil și simplu, cum și desinteresării sale, el a putut să's facă mulți prieteni și admiratori.

---
[1] Ruwing-matck, regată sau alergarea cu bărcile. Tr. rom
