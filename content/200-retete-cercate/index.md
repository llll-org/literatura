---
titlu: 200 rețete cercate de bucate, prăjiturĭ și alte trebĭ gospodăreștĭ.
an: 1842
---

Tipărite cu cheltueala și îngrijirea uneĭ societățĭ de iubitori de înaintirea și strălucirea neamului Românesc.

A doua ediție.

Iașiĭ. La Cantora Foieĭ Săteștĭ. 1842.

---

### № 1. Supă pisată.

Să eĭ un puiŭ și să’l prăjăștĭ, și jumătate de franzelă iar prăjită; (puiul încă să fie tăiat bucățĭ), cînd va fi puiul și franzela prăjite, să se pue în piuliță și să se piseze bine; apoĭ să puĭ amestecătura în oală și să o umpli cu zamă bună, să fearbă un ceas; cînd va fi feartă să o dee pin sîtă, și dacă va fi zama aceea prea groasă, să se maĭ subție cu zamă curată, și când va fi de turnat în chisă, să ĭ pue marote și rânză fearte bine, și tăĭate mărunțel, și feliĭ de franzelă rumenite, și va fi gata.

### № 2. Supă de racĭ. 

Să se ee doăzeciĭ racĭ, și să se spele bine, și să ĭ fearbă în zamă de carne bună, apoĭ să’ĭ scoată și să le ee cojile și carnea din picĭoare; apoĭ cojile toate puse în piuliță, și pisate tare bine; apoĭ să eĭ puțină grăsime și o înfĭerbântă, și să puĭ cojile cele pisate înuntru să se prăjască puțin, și apoĭ să puĭ jumătate lingură făină înuntru, și să se maĭ prăjască puțin, apoĭ să se strecoare acea grăsime pintr’o petică, și cojile acele să se pue iar în zama în care aŭ fert raciĭ să mai fearbă bine; apoĭ grăsimea aceea strecurată să se pue într’o tigae să se înfĭerbinte, și să pue o lingură de făină înuntru, și să lasă să se umfle, dar nu să se ruminească; și apoĭ să o toarne zama aceea în care aŭ fert raciĭ, și să o strecorĭ prin sîtă și să maĭ ferbă puțin; apoĭ să taĭ franzelă rumenită, și să puĭ în masă împreună cu codițele și cu picioarele racilor, și să tornĭ zamă peste dânșii, și să daĭ la masă. 

### № 3. Supă cu gălușĭcele de carne.

Să eĭ șesăzecĭ și cincĭ dramurĭ carne de vițel saŭ de pasere, să o taĭ tare mărunțel, și să puĭ o franzelă, de pe care să eĭ coaja cu răzătoare, și apoĭ să o stropești cu lapte și să o puĭ în carne cu puțină măduvă de vacă; apoĭ să se pue toate în piuliță, să se piseze tare bine, apoĭ să eĭ doăzeci dramurĭ grăsime să frigă puhav, să puĭ înuntru dou oue întregĭ și un gălbănuș și să le pisezĭ bine, apoĭ să puĭ carnea acea pisată înuntru, puțină sare, să o amesticĭ bine, și dacă va fi prea subțire să puĭ puțin posmag; apoĭ să facă gălușĭcele, să le tăvălească în posmag, și să le prăjască în grăsime să se îngălbinească, apoĭ dă pue în chisă, și să se toarne deasupra zamă făcută rumănă. 

### № 4. Supă cu gălușĭcele de racĭ.

Să ferbĭ grăsime de rărunchĭ puhav, puĭ un oŭ puțin posmag, puțin petrinjel verde hăcuițĭ mărunțel, sare și piperiŭ, codițe de racĭ hăcuite mărunțel, și făină cât poate ține în treĭ degite, frecând toate la un loc, le facĭ gălușĭcele, și să le ferbĭ în supă.

### № 5. Supă franțuzască.

E o căpățină de curechiŭ nemțescŭ, un caralabŭ, morcovĭ, cartofe, de fiește care potrivă, să le taĭ ca tocmagiĭ, apoĭ ia patru orĭ cincĭ cĭuperce și le tai în frunze, apoĭ puĭ toate la un loc, și le pune pe foc cu grăsime prăjită, și să prăjăștĭ jumătate de ceas; apoĭ le pune puțin piperiŭ, și floare de nucușoară, apoĭ toarnă zamă de carne, și le ferbe bine, apoĭ o toarnă peste feliĭ de franzelă prăjită. 

### № 6. Supă cu gugoșele de tocătură de curcan.

E o bucată de pept de curcan fript și vr’o câteva cĭuperce, jumătate de franzelă muetă în lapte, puțin petrinjel verde, floare de nucușoară, și le tocĭ, apoĭ le pisezĭ, apoĭ pune doă gălbănușurĭ de oue și le mestecă bine cu tocătura, apoĭ presără pe o scândură posmag subțire, pune tocătură, și o întinde de un deget de groasă, apoĭ le tae cu un fer tot rătunde, și să le prăjeștĭ, apoi toarnă deasupra zamă acră. 

### № 7. Răsol cu carne de cĭuperce.

Puĭ vr’o șepte cĭuperce și le curățĭ, le taĭ feliĭ, puțin petrinjel verde hăcuit, puĭ într’o tigae puțină grăsime luată de pe zamă, și puĭ cĭupercele și petrinjelul de se prăjescŭ bine, apoĭ le puĭ puțină făină să se maĭ prăjască, și un polonic de zamă, și vr’o patru lingurĭ de smântână, și să maĭ fearbă puțin, și să’l toarne peste răsol.

### № 8. Bou de modă.

Eĭ o bucată de carne de vacă macră, însă să nu o spelĭ de cât numai să o razĭ foarte bine, și să o bațĭ puțin; apoĭ eĭ slăînină și o taĭ de un cuțin de groasă, asămine și jambon crudŭ, eĭ puțin petrinjel verde, puțină ceapă, vr’o câteva ciuperce, o țălină, puțin usturoiŭ, toate aceste hăcuite tare mărunțel, cu puțină sare și piperiŭ le amestecĭ la un loc bine, tăvălește bucățelele cele de slănină și de jambon în hăcuiturile acele, și apoĭ împănezĭ carnea, puĭ în tingire feliĭ de slănină, de ceapă, de morcovi, și nește aceste carne pe deasupra, acopere bine, și o lașĭ să fearbă, pân ce va fi feartă pe jumătate, pe urmă puĭ cincĭzecĭ dramurĭ vin și o lingură mare de zamă, și o lasă să fearbă pân ce va fi bine feartă, apoĭ scoțĭ carnea pe blidŭ, și curățĭ salcea de grăsime, și o tornĭ peste carne, însă carnea să o strecorĭ mai înainte. 

### № 9. Puĭ cu mazire cu racĭ.

Puiĭ îĭ grijeștĭ ca să nu rupă pelea, apoĭ eĭ mazire de cea mică și o prăjeștĭ înădușită cu puțin petrinjel verde și puțin unt, taĭ și bucățele de racĭ, le prăjeștĭ în puțin unt de racĭ, le amestecĭ la un loc cu mazirea, puțină smântână, puțin posmag, puțină floare de nucușoară, umplând pelea să le frigĭ frumos; aceste pot sluji și la deosebite supe. 

### № 10. Puĭ fĭerbințĭ.

Eĭ puĭ micĭ și le daĭ sare, și puĭ în tingire cu ceapă, morcovi, petrinjel verde, puțin piperiŭ întregŭ, puțin enibahar, treĭ cuișoare, treĭ părțĭ de apă și una de oțăt, și le pune să fearbă pân când îĭ veĭ socoti pe jumătate ferțĭ, eĭ o lingură de unt, să se topească, o lingură de făină, și lași să se umfle, apoĭ strecurând carnea în care aŭ fert puiĭ, puĭ și treĭ lingurĭ smântână, și așăzând de isnoavă puiĭ în trânsa, o lașĭ să maĭ fearbă. 

### № 11. Puĭ cu capire.

Eĭ o lingură bună de unt, și lașĭ de se topeșt, puĭ doă lingurĭ de făină, și o lașĭ de se umflă, puĭ o ceapă încrestată în patru, zamă de carne, pe cât va trebui să o subțiĭ și o lașĭ să fearbă, apoĭ o strecorĭ pin sâtă, puĭ înuntru puiĭ, o lingură de oțăt albŭ, treĭ lingurĭ de smântână, o mână de capire, coajă de alămâe foarte măruntă, și pusă înuntru, le lașĭ să fearbă pân ce vor găti.

### № 12. Puĭ albĭ înădușițĭ.

Eĭ puiĭ le scoțĭ osul cel din pept, le puĭ sare, puĭ în tingire slănină tăiată feliĭ, rădăcină de petrinjel tăiată feliĭ, și țălină și morcovĭ tot feliĭ tăiate, piperiŭ întreg, floare de nucușoară, puĭ puiĭ deasupra și acopere iar cu feliĭ de slănină, și puĭ doă lingurĭ de zamă peste dânșiĭ, și deasupra tingiriĭ puĭ o hârtie albă, și pe deasupra capacul tingiriĭ, și'ĭ lașĭ să fearbă înădușițĭ, și după ce ferbŭ o bucată, scoțĭ puiĭ, îĭ acoperĭ cu slănina care aŭ fost deasupra lor, și peste rădăcinele ce rămân în tigae, toarnă zamă de carne cât trebue, pe care o lașĭ să fearbă bine și o strecorĭ, și după aceea puĭ puiĭ și cu cĭuperce în ea, și o lașĭ să fearbă. 

### № 13. Puĭ au cotton.

Să eĭ doĭ saŭ triĭ puĭ să'ĭ prăjască după rânduială, puindule sare pre cât le trebue, și apoĭ tăind feliĭ supțirĭ de slănină să se învălească cu ele puiĭ peste tot, și pe deasupra acestora să se învălească cu hârtie albă, și așa să se frigă, luând sama bine să nu se ruminească; rânzele lor să se fearbă, și când or fi ferte să se hăcuească cu maiurile crude, și cu puțin petrinjel, harpacică, și doăzecĭ și cincĭ cĭuperce, apoĭ să se ee puțin unt într'o tigae, și înfĭerbântânduse, puĭ topiturile acele înuntru, și le lași să se prăjască puțin, apoĭ preserândule cu o lingură făină, și amestecândule, lașĭ să se maĭ prăjască puțin, pe urmă tornĭ deasupra lor un polonic mare de zamă de carne, puțină sare și piperiŭ, și o lingură de smântână, și le lasă de ferbŭ bine; și apoĭ puiĭ când vor fi bine fripțĭ, să se toarne această salce într'un blidŭ, și puiĭ să se așeze înlăuntru, cu chip să nu se cunoască puiĭ că's fripțĭ.

### № 14. Pârjoale cu sardele.

E un but de oae și facĭ pârjoale, saŭ le facĭ de costițe, apoĭ e doăsprezece sardele spalate curățite, și le toacă cu petrinjel și tare subțire, și apoĭ e tocătura aceea și o întinde subțire pe pârjoale, apoĭ o pune în tigae și stoarce peste dânsele zama de la o alămâe, cincĭzecĭ dramurĭ smântână, le acopere și le pune jaratic deasupra, și ferbe până scad, facĭ friganele de franzelă, apoĭ e crierĭ de la un mĭel, le curăță și le toacă bine cu petrinjel, și cu piperiŭ și sare, să se prăjască cu puțin unt, apoĭ să întindă aceasta pe franzelă și să pue altă franzelă deasupra; apoĭ așază pârjoalele pe farfuriĭ, și fă garnitură împregĭur cu sardele.

### № 15. Jambon cu friganele.

E o bucată de jambon și o pune decusară în apă, apoĭ o taĭ feliĭ subțire și o pune într'o tingire, și pune o litră de zamă, și un pahar de vin albŭ, puțin petrinjel verde, puțină harpacică și piperiŭ pisat; aceasta să fearbă până s-a muea jambonul, zama încă să nu fie sarată, să fearbă până va scăde bine, apoĭ prăjăște feliĭ de franzelă, și toarnă carne deasupra, apoĭ facĭ garnitură saŭ de cartofe prăjite sau de cĭuperce. 

### № 16. Hulubĭ în papiloturĭ.

E patru saŭ cincĭ hulubĭ să'ĭ curățĭ, și îĭ taĭe în doă în lungŭ, le pune sare, și îĭ bate cu muchea cuțituluĭ ca să se lățască puțin, și apoĭ eĭ petrinjel verde, ceapă și cĭuperce, și maiurile hulubilor, și câteva sardele, piperiŭ, și să le pisezĭ toate la un loc, apoĭ slănină, și o taĭ în frunze subțire, apoĭ pune hulubiĭ pe o hârtie albă, și pune frunzele cele de slănină pe hârtie, și întinde din nuntru împlutură, și pe deasupra ear slănină, și așa toate, și să taĭ hârtiea frumos, apoĭ îĭ puĭ pe un grătariŭ uns cu unt, și îĭ frigĭ încet până se gătesc. 

### № 17. Hulubĭ înădușiți.

E doĭ treĭ hulubĭ, îĭ grijeștĭ, și'ĭ așază bine și frumos puindule sare, și așază în fundul tingiriĭ câteva frunze de slănină, și aceapă tăiată în frunze, și morcovĭ asemine, și pune hulubiĭ deasupra, și lasă de ședŭ înădușițĭ pân ce ruminescŭ, apoĭ îĭ scoate, și pune puțină făină în aceeașĭ tingire, și o întoarce pân ce ruminește, apoĭ îĭ pune zamă de carne și puțin oțăt, puțină coajă de alămâe, și piperiŭ întreg, și lasă de ferbe bine, apoĭ strecoară prin sitișcă, pune puțin piperiŭ, doă lingurĭ smântână, și pune puiĭ de hulubŭ înuntru, și îĭ lasă să fearbă bine, și făcândule împregiur o cunună de hamut saŭ altă, le dă la masă. 

### № 18. Racĭ înădușiți. 

După ce spală raciĭ bine, pune o bucățică de unt în o tingire de se înfĭerbântă, și pune o mână de petrinjel verde tăiat mărunțel, și apoĭ pune și raciĭ întregĭ, sare, și îĭ lasă puțin să ferbă înădușițĭ, și apoĭ le pune o lingură smântână și îĭ lasă până scad. 

### № 19. Oue umplute.

Șese oue să le răscocĭ, și apoĭ să le taĭ în doă; fiind întâiŭ  curățite, apoĭ să eĭ codițe de racĭ tăiate mărunțel, o franzelă luată coaja și muiat mĭezul cu puțin lapte, și puĭ în piuliță raciĭ ,franzela, un oŭ întregŭ și cincĭ lingurĭ de smântână, să eĭ o bucățică de unt de racĭ; aceste toate să le piseze bine la un loc, apoĭ eĭ puținĭ racĭ tăiațĭ, puĭ în tigae puține cĭuperce tăiate, puțin petrinjel hăcuit, puțină mazire verde, și puin unt de racĭ, și le ferbĭ înădușite până ce scad, apoĭ le lașĭ de se răcescŭ, și le amestecĭ cu celelalte la un loc, și puĭ pe jumătete într'un calup unsŭ cu unt, și așază ouele cele tăiate, și deasupra puĭ celelalte jumătățĭ, și o daĭ în cuptoriŭ. 

### № 20. Spănac de curechiŭ vânăt.

Întâiŭ se spală curechiul tare bine, și'l opăreștĭ de doă orĭ cu apă clocotită, apoĭ îl puĭ de ferbe moale, și strecurândul îĭ facĭ rumineală deabĭa galbănă de făină cu grăsime, și tăind curechiul tare mărunțel îl puĭ înuntru în rumineală ca să se prăjască bine, apoĭ îĭ puĭ doă polonice zamă de carne, puind piperiŭ și sare, o bucățică zahăr, doă lingurĭ smântânp, căstane pe câte vrei, și să'l lașĭ să fearbă puțin, și apoĭ îl puĭ pe farfuriĭ. făcând garnitură împregĭur cu cârnațĭ saŭ pârjoale.

---

__Ediția llll__ a fost realizată după a doua ediție a volumului, apărută la Iași în anul 1842. Textul a fost transliterat din alfabetul chirilic în cel latin, dar reproduce celelalte aspecte ale ortografiei originale.